

1. Noţiuni introductive

1.1 Terminologie

Graf = orice mulţime finită V, prevăzută cu o relaţie binară internă E. Notăm graful cu G=(V,E).
Graf neorientat = un graf G=(V,E), în care relaţia binară este simetrică: dacă (v,w)∈E, atunci (w,v)∈E.
Graf orientat = un graf G=(V,E), în care relaţia binară nu este simetrică.
Nod = element al mulţimii V, unde G=(V,E) este un graf neorientat.
Vârf = element al mulţimii V, unde G=(V,E) este un graf orientat sau neorientat.
Muchie = element al mulţimii E ce descrie o relaţie existentă între două vârfuri din V, unde G=(V,E)
este un graf neorientat;
Arc = element al mulţimii E ce descrie o relaţie existentă între două vârfuri din V, unde G=(V,E) este
un graf orientat;
Arcele sunt parcurse în direcţia dată de relaţia vârf = succesor_direct. Muchiile unui graf
neorientat sunt considerate ca neavând direcţie, deci pot fi parcurse în ambele sensuri.
Adiacenţă = Vârful w este adiacent cu v dacă perechea (v,w)∈E. Într-un graf neorientat, existenţa
muchiei (v,w) presupune că w este adiacent cu v şi v adiacent cu w.

../GraphViewer/images/undirected_graph.png
../GraphViewer/images/directed_graph.png

                                Graf neorientat                                                                                Graf orientat

În exemplele din figura de mai sus, vârful 1 este adiacent cu 4, dar 1 şi 3 nu reprezintă o pereche
de vârfuri adiacente.
Incidenţă = o muchie este incidentă cu un nod dacă îl are pe acesta ca extremitate. Muchia (v,w) este
incidentă în nodul v, respectiv w.
Incidenţă spre interior = Un arc este incident spre interior cu un vârf, dacă îl are pe acesta ca vârf
terminal (arcul converge spre vârf). Arcul (v,w) este incident spre interior cu
vârful w.
Incidenţă spre exterior = Un arc este incident spre exterior cu un vârf dacă îl are pe acesta ca vârf
iniţial (arcul pleacă din vârf). Arcul (v,w) este incident spre exterior cu vârful
v.
Grad = Gradul unui nod v, dintr-un graf neorientat, este un număr natural ce reprezintă numărul de
noduri adiacente cu acesta.
Grad interior = În cazul unui graf orientat, fiecare nod v are asociat un număr numit grad interior şi care
este egal cu numărul de arce care îl au pe v ca vârf terminal (numărul de arce incidente
spre interior).
Grad exterior = În cazul unui graf orientat, fiecare nod v are asociat un număr numit grad exterior şi care este egal
cu numărul de arce care îl au pe v ca vârf iniţial (numărul de arce
incidente spre exterior).
Vârf izolat = Un vârf cu gradul 0.
Vârf terminal = Un vârf cu gradul 1.
poza
Vârful 5 este terminal (gradul 1).
Vârful 6 este izolat (gradul 0).
Vârfurile 1, 2, 4 au gradele egale cu 2.
Lanţ = este o secvenţă de noduri ale unui graf neorientat G=(V,E), cu proprietatea că oricare două noduri consecutive
 sunt adiacente: w1, w2, w3,. . ,wp cu proprietatea că (wi, wi+1)E pentru 1≤i<p.
Lungimea unui lanţ = numărul de muchii din care este format.
Lanţ simplu = lanţul care conţine numai muchii distincte.
Lanţ compus = lanţul care nu este format numai din muchii distincte.
Lanţ elementar = lanţul care conţine numai noduri distincte.
Ciclu = Un lanţ în care primul nod coincide cu ultimul. Ciclul este elementar dacă este format doar din
noduri distincte, excepţie făcând primul şi ultimul. Lungimea minimă a unui ciclu este 3.
poza
Succesiunea de vârfuri 2, 3, 5, 6 reprezintă un
lanţ simplu şi elementar de lungime 3.
Lanţul 5 3 4 5 6 este simplu dar nu este
elementar.
Lanţul 5 3 4 5 3 2 este compus şi nu este
elementar.
Lanţul 3 4 5 3 reprezintă un ciclu elementar.
Drum = este o secvenţă de vârfuri ale unui graf orientat G=(V,E), cu proprietatea că oricare două vârfuri consecutive
sunt adiacente: (w1, w2, w3,. . ,wp), cu proprietatea că (wi, wi+1)E, pentru 1≤i<p.
Lungimea unui drum = numărul de arce din care este format.
Drum simplu = drumul care conţine numai arce distincte.
Drum compus = drumul care nu este format numai din arce distincte.
Drum elementar = drumul care conţine numai vârfuri distincte.
Circuit = Un drum în care primul vârf coincide cu ultimul. Circuitul este elementar dacă este format
doar din vârfuri distincte, excepţie făcând primul şi ultimul.
Buclă = Circuit format dintr-un singur arc.
poza
Ciclu elementar 3,6,4,5,1,3
Circuit elementar 1,3, 5,4,2,1
Graf parţial = Un graf G’=(V,E’) reprezintă graf parţial al grafului G=(V,E) dacă E’E. Cu alte cuvinte
G’ este graf parţial al lui G, dacă este identic, sau se obţine prin suprimarea unor muchii
(respectiv arce) din G.
Subgraf = Un subgraf al lui G=(V,E) este un graf G’=(V’,E’) în care V’V, iar V’ conţine toate
muchiile/arcele din E ce au ambele extremităţi în V’. Cu alte cuvinte G’ este subgraf al lui G,
dacă este identic, sau se obţine prin suprimarea unor noduri împreună cu muchiile/arcele
incidente cu acestea.
Graf regulat = graf neorientat în care toate nodurile au acelaşi grad.
Graf complet = graf neorientat G=(V,E) în care există muchie între oricare două noduri. Numărul de
muchii ale unui graf complet este |V |*|V-1|/2.
Graf conex = graf neorientat G=(V,E) în care, pentru orice pereche de noduri (v,w), există un lanţ care
le uneşte.
Graf tare conex = graf orientat G=(V,E) în care, pentru orice pereche de vârfuri (v,w), există drum de la
v la w şi un drum de la w la v.
Componentă conexă = subgraf al grafului de referinţă, maximal în raport cu proprietatea de conexitate
(între oricare două vârfuri există lanţ);
Lanţ hamiltonian = un lanţ elementar care conţine toate nodurile unui graf.
Ciclu hamiltonian = un ciclu elementar care conţine toate nodurile grafului.
Graf hamiltonian = un graf G care conţine un ciclu hamiltonian.
Condiţie de suficienţă: Dacă G este un graf cu n3 vârfuri, astfel încât gradul oricărui vârf verifică
inegalitatea: gr(x)=n/2, rezultă că G este graf hamiltonian.
Lanţ eulerian = un lanţ simplu care conţine toate muchiile unui graf.
Ciclu eulerian = un ciclu simplu care conţine toate muchiile grafului.
Graf eulerian = un graf care conţine un ciclu eulerian.
Condiţie necesară şi suficientă: Un graf este eulerian dacă şi numai dacă oricare vârf al său are gradul
par.
